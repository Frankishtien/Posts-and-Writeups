# social Engineering

# Typosquatting & Homograph Attacks: شرح مبسط ومهم

النهاردة هنتكلم عن موضوع بسيط لكن مهم جدًا في مجال الهندسة الاجتماعية (Social Engineering) وهجمات التصيد (Phishing)، وهو **Typosquatting** و **Homograph Attacks**.

رغم بساطة الفكرة، إلا إن جزء كبير من الناس مش واخد باله منها، ودا بيخليهم ضحية سهلة جدًا للهجمات دي.

المشكلة الأساسية في أي Phishing Attack هي لو إحنا كـ Attacker حبينا نعمل صفحة مزيفة (Fake Page) تشبه موقع مشهور زي: `facebook`.

هنواجه المشكلة دي:
الشكل والتصميم ممكن ننسخه بسهولة بس الدومين نفسه (`facebook.com`) مش هنقدر نستخدمه لأنه محجوز للموقع الأصلي.

وهنا بييجي دور تقنيتين مهمين:

---

### 1. Typosquatting Attack

فكرة بسيطة وهي استغلال أخطاء الطباعة (typos) اللي ممكن المستخدم يقع فيها وهو بيكتب العنوان بسرعة.

هناخد الدومين `facebook.com` ومثلا نستبدال حرفين بـ أرقام فيكون `faceb00k.com`
أو ناخد الدومين ونحذف حرف فيكون `facbook.com` أو تبديل مكان الحروف فيكون `faecbook.com` وهكذا...

الفكرة إن المستخدم ممكن يدخل على الموقع المزيف بالغلط، ويعتقد إنه في الموقع الرسمي.

---

### 2. Homograph Attack

ودي أخطر من Typosquatting لأنها بتستغل **Unicode**!

في الهجوم دا، بيتم استخدام حروف شبيهة جدًا بالحروف الإنجليزية لكنها من لغات تانية زي الروسية أو اليونانية.

**مثال:**

* الدومين `faϲebook.com` (بـ "**ϲ**" من الحروف اليونانية، مش C العادية!)
* أو `раураl.com` (بحرف **p** و **a** من الأبجدية السيريلية اللي هي الروسية بدل الإنجليزية)

والعين البشرية غالبًا مش هتلاحظ الفرق، والمتصفح هيعرض الدومين بشكل طبيعي لو تم تسجيله من خلال **IDN (Internationalized Domain Names)**.

#### معلومات تقنية

لو استخدمنا الموقع التالي في اننا نجيب الـ unicode للحروف:
[Unicode Character Inspector](https://unicode-table.com/en/tools/inspect/)

هنلاقي ان الحرف `c` في الانجليزية بيطلع القيمة دي:
`\u0063`

ونفس الحرف `ϲ` في اليونانية هيطلع القيمة دي:
`\u03f2`

بمعني انه unicode مختلف، معناها دومين مختلف تماما عن بعضه!

---

### أداة مفيدة: urlcrazy

في النهاية فيه أداة لطيفة وهي **urlcrazy** من الأدوات القوية جدًا في اكتشاف نطاقات الـ typosquatting، وممكن تستخدمها كجزء من عملية threat hunting أو حتى لحماية البراند بتاعك.

[urlcrazy on GitHub](https://github.com/marcchen/urlcrazy)













